### 侠客行
`唐 · 李白`
#### 赵客缦胡缨，吴钩霜雪明。
####银鞍照白马，飒沓如流星。
####十步杀一人，千里不留行。
####事了拂衣去，深藏身与名。
####闲过信陵饮，脱剑膝前横。[^1]
####将炙啖朱亥，持觞劝侯嬴。[^2]
####三杯吐然诺，五岳倒为轻。[^3]
####眼花耳热后，意气素霓生。
####救赵挥金槌，邯郸先震惊。
####千秋二壮士，烜赫[^4]大梁城。
####纵死侠骨香，不惭世上英。
####谁能书阁下，白首太玄经。[^]

 [^1]:想当年，侯嬴、朱亥与信陵君结交，与之脱剑横膝，交相欢饮。  
 [^2]: 朱亥、候赢是战国侠士
[^3]: 三杯热酒下肚，便慷概许诺，愿为知己两助插刀，一诺重于泰山。
[^4]:名声大噪  

[^]:谁愿像扬雄那样的儒生，白首著书，老死窗下呢？